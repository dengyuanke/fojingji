---
hide:
  - toc
---

# **为二妇故丧其两目喻**

##### 南朝萧齐天空三藏法师求那毗地 译

昔有一人聘取二妇，若近其一，为一所瞋。

不能裁断，便在二妇中间正身仰卧。

值天大雨屋舍霖漏，水土俱下堕其眼中，

以先有要不敢起避，遂令二目俱失其明。

世间凡夫亦复如是，亲近邪友习行非法，

造作结业堕三恶道，长处生死丧智慧眼，

如彼愚夫为其二妇故二眼俱失。