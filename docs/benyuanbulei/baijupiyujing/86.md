---
hide:
  - toc
---

# **父取儿耳珰喻**

##### 南朝萧齐天空三藏法师求那毗地 译

昔有父子二人缘事共行，

路贼卒起欲来剥之，其儿耳中有真金珰，其父见贼卒发，

畏失耳珰，即便以手挽之，耳不时决，

为耳珰故便斩儿头，须臾之间贼便弃去，

还以儿头著于肩上不可平复。

如是愚人为世间所笑。凡夫之人亦复如是，

为名利故造作戏论，言二世有二世无，

中阴有中阴无，心数法有心数法无，

种种妄想不得法实。他人以如法论破其所论，便言：

“我论中都无是说。”如是愚人为小名利，

便故妄语丧沙门道果，身坏命终堕三恶道，

如彼愚人为少利故斩其儿头。