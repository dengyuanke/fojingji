---
hide:
  - toc
---

# **见水底金影喻**

##### 南朝萧齐天空三藏法师求那毗地 译

昔有痴人往大池所，见水底影有真金像，

谓呼有金，即入水中挠泥求觅。疲极不得，

还出复坐。须臾水清又现金色，

复更入里挠泥更求觅，亦复不得。其如是，

父觅子得来见子，而问子言：“汝何所作，疲困如是？”

子白父言：“水底有真金，我时投水欲挠泥取，

疲极不得。”父看水底真金之影，

而知此金在于树上，所以知之，影现水底。其父言曰：

“必飞鸟衔金著于树上。”即随父语，上树求得。