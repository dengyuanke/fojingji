---
hide:
  - toc
---

# **倒灌喻**

##### 南朝萧齐天空三藏法师求那毗地 译

昔有一人，患下部病，医言：

“当须倒灌乃可差耳。”便集灌具欲以灌之。

医未至顷便取服之，腹胀欲死不能自胜。医既来至，

怪其所以，即便问之：“何故如是？”即答医言：

“向时灌药，我取服之，是故欲死。”

医闻是语深责之言：“汝大愚人不解方便。”

即便以馀药服之方吐下，尔乃得差。

如此愚人为世所笑，凡夫之人亦复如是，

欲修学禅观种种方法，应效不净，反效数息，

应数息者效观六界，颠倒上下无有根本，

徒丧身命为其所困。不咨良师颠倒禅法，

如彼愚人饮服不净。
