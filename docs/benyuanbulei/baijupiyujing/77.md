---
hide:
  - toc
---

# **构驴乳喻**

##### 南朝萧齐天空三藏法师求那毗地 译

昔边国人不识于驴，闻他说言驴乳甚美，

都无识者。尔时诸人得一父驴，

欲构其乳，诤共捉之，其中有捉头者、有捉耳者、

有捉尾者、有捉脚者，复有捉器者，

各欲先得于前饮之。中捉驴根谓呼是乳，

即便构之望得其乳。众人疲厌都无所得，

徒自劳苦空无所获，为一切世人之所嗤笑。

外道凡夫亦复如是，闻说于道不应求处，

妄生想念，起种种邪见，裸形自饿投岩赴火，

以是邪见堕于恶道，如彼愚人妄求于乳。