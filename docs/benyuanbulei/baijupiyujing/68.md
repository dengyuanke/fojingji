---
hide:
  - toc
---

# **共相怨害喻**

##### 南朝萧齐天空三藏法师求那毗地 译

昔有一人，共他相嗔，愁忧不乐。有人问言：

“汝今何故愁悴如是？”即答之言：

“有人毁我力不能报，不知何方可得报之，是以愁耳。”

有人语言：“唯有毗陀罗咒可以害彼，

但有一患，未及害彼返自害己。”

其人闻已便大欢喜，“愿但教我，虽当自害要望伤彼。”

世间之人亦复如是，为瞋恚故欲求毗陀罗咒，

用恼于彼竟未害他，

先为瞋恚反自恼害，堕于地狱畜生饿鬼，

如彼愚人等无差别。