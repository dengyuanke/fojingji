---
hide:
  - toc
---

# **愚人食盐喻**

##### 南朝萧齐天空三藏法师求那毗地 译

昔有愚人至于他家，

主人与食嫌淡无味，主人闻已更为益盐。既得盐美，

便自念言：“所以美者缘有盐故，

少有尚尔况复多也？”愚人无智便空食盐，

食已口爽返为其患。譬彼外道闻节饮食可以得道，

即便断食或经七日或十五日，

徒自困饿无益于道。如彼愚人，以盐美故而空食之，

致令口爽，此亦复尔。

