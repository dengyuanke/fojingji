---
hide:
  - toc
---

# **以梨打头破喻**

##### 南朝萧齐天空三藏法师求那毗地 译

昔有愚人头上无毛，

时有一人以梨打头，乃至二三悉皆伤破，

时此愚人默然忍受不知避去。傍人见已而语之言：“何不避去，

乃往受打致使头破？”愚人答言：

“如彼人者㤭慢恃力痴无智慧，

见我头上无有发毛谓为是石，以梨打我头破乃尔。”傍人语言：

“汝自愚痴，云何名彼以为痴也？汝若不痴，

为他所打，乃至头破不知逃避？”比丘亦尔，

不能具修信戒闻慧，但整威仪以招利养，

如彼愚人被他打头不知避去，

乃至伤破反谓他痴，此比丘者亦复如是。