---
hide:
  - toc
---

# **为熊所啮喻**

##### 南朝萧齐天空三藏法师求那毗地 译

昔有父子与伴共行，其子入林为熊所啮，

爪坏身体，困急出林还至伴边。

父见其子身体伤坏，怪问之言：“汝今何故被此疮害？”

子报父言：“有一种物，身毛耽毵来毁害我。”

父执弓箭往到林间，见一仙人，毛发深长，

便欲射之。傍人语言：“何故射之？此人无害，

当治有过。”世间愚人亦复如是，

为彼虽着法服无道行者之所骂辱，

而滥害良善有德之人，喻如彼父熊伤其子而加神仙。