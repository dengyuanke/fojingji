---
hide:
  - toc
---

# **就楼磨刀喻**

##### 南朝萧齐天空三藏法师求那毗地 译

昔有一人，贫穷困苦为王作事，

日月经久身体羸瘦。王见怜愍，赐一死驼。

贫人得已即便剥皮，嫌刀钝故求石欲磨，

乃于楼上得一磨石，磨刀令利来下而剥。

如是数数往来磨刀，后转劳苦惮不能数上，

悬驼上楼就石磨刀，深为众人之所嗤笑。

犹如愚人毁破禁戒，

多取钱财以用修福望得生天，如悬驼上楼磨刀，

用功甚多所得甚少。