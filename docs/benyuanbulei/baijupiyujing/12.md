---
hide:
  - toc
---

# **煮黑石蜜浆喻**

##### 南朝萧齐天空三藏法师求那毗地 译

昔有愚人煮黑石蜜，有一富人来至其家。

时此愚人便作是念：

“我今当取黑石蜜浆与此富人。”即著少水用置火中。

即于火上以扇扇之望得使冷。傍人语言：“下不止火，

扇之不已云何得冷？”尔时人众悉皆嗤笑。

其犹外道不灭烦恼炽然之火，

少作苦行卧蕀刺上，五热炙身而望清凉寂静之道，

终无是处，徒为智者之所怪笑，

受苦现在殃流来劫。