---
hide:
  - toc
---

# **诈称眼盲喻**

##### 南朝萧齐天空三藏法师求那毗地 译

昔有工匠师，为王作务不堪其苦，

诈言眼盲便得脱苦。有馀作师闻之，

便欲自坏其目用避苦役。有人语言：

“汝何以自毁？徒受其苦。”如是愚人为世人所笑。

凡夫之人亦复如是，为少名誉及以利养，

便故妄语毁坏净戒，身死命终堕三恶道，

如彼愚人为少利故自坏其目。