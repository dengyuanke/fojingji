---
hide:
  - toc
---

# **一鸽喻**

##### 南朝萧齐天空三藏法师求那毗地 译

昔有雄雌二鸽共同一巢，

秋果熟时取果满巢，于其后时果干减少唯半巢在，

雄瞋雌言：“取果勤苦，汝独食之，唯有半在。”

雌鸽答言：“我不独食，果自减少。”雄鸽不信，

瞋恚而言：“非汝独食，何由减少？”

即便以觜啄雌鸽杀。未经几日，天降大雨，

果得湿润还复如故，雄鸽见已方生悔恨：“彼实不食，

我妄杀他。”

即悲鸣命唤雌鸽汝何处去？凡夫之人亦复如是，颠倒在怀，

妄取欲乐不观无常，

犯于重禁悔之于后竟何所及？后唯悲叹如彼愚鸽。