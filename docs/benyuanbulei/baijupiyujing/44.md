---
hide:
  - toc
---

# **欲食半饼喻**

##### 南朝萧齐天空三藏法师求那毗地 译

譬如有人，因其饥故食七枚煎饼，

食六枚半已便得饱满，其人恚悔，

以手自打而作是言：“我今饱足由此半饼，

然前六饼唐自捐弃，设知半饼能充足者，应先食之。”

世间之人亦复如是，从本以来常无有乐，

然其痴倒横生乐想。

如彼痴人于半番饼生于饱想，世人无知以富贵为乐。夫富贵者，

求时甚苦，既获得已守护亦苦，

后还失之忧念复苦，于三时中都无有乐。

犹如衣食遮故名乐，于辛苦中横生乐想，诸佛说言：

“三界无安，皆是大苦，凡夫倒惑，横生乐想。”