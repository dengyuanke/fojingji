---
hide:
  - toc
---

# **杀群牛喻**

##### 南朝萧齐天空三藏法师求那毗地 译

昔有一人，有二百五十头牛，

常驱逐水草随时喂食。时有一虎啖食一牛，

尔时牛主即作念言：“已失一牛俱不全足，

用是牛为？”即便驱至深坑高岸，

排著坑底尽皆杀之。凡夫愚人亦复如是，

受持如来具足之戒，若犯一戒，不生惭愧清净忏悔，

便作念言：“我已破一戒，既不具足，何用持为？”

一切都破无一在者，

如彼愚人尽杀群牛无一在者。

