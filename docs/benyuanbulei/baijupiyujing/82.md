---
hide:
  - toc
---

# **比种田喻**

##### 南朝萧齐天空三藏法师求那毗地 译

昔有野人，来至田里，见好麦苗生长郁茂，

问麦主言：“云何能令是麦茂好？”其主答言：

“平治其地，兼加粪水，故得如是。”

彼人即便依法用之，

即以水粪调和其田下种于地，畏其自脚蹋地令坚其麦不生，

“我当坐一床上使人舆之，于上散种，尔乃好耳。”

即使四人人擎一脚至田散种，

地坚逾甚为人嗤笑，恐己二足更增八足。

凡夫之人亦复如是，既修戒田善芽将生，

应当师咨受行教诫，令法芽生；而返违犯多作诸恶，

便使戒芽不生，

喻如彼人畏其二足倒加其八。