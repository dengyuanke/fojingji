---
hide:
  - toc
---

# **小儿争分别毛喻**

##### 南朝萧齐天空三藏法师求那毗地 译

譬如昔日有二小儿入河遨戏，

于此水底得一把毛，一小儿言：“此是仙须。”一小儿言：

“此是罴毛。”尔时河边有一仙人，

此二小儿诤之不已，诣彼仙所决其所疑。

而彼仙人寻即取米及胡麻子，口中含嚼吐著掌中，

语小儿言：“我掌中者似孔雀屎。”

而此仙人不答他问，人皆知之。世间愚人亦复如是，

说法之时戏论诸法不答正理，

如彼仙人不答所问，为一切人之所嗤笑，

浮漫虚说亦复如是。

