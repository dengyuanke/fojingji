---
hide:
  - toc
---

# **为王负机喻**

##### 南朝萧齐天空三藏法师求那毗地 译

昔有一王，欲入无忧园中欢娱受乐，

敕一臣言：“汝捉一机，持至彼园我用坐息。”

时彼使人羞不肯捉，而白王言：“我不能捉，

我愿担之。”时王便以三十六机置其背上，

驱使担之至于园中。如是愚人为世所笑，

凡夫之人亦复如是，若见女人一发在地，

自言持戒不肯捉之；后为烦恼所惑，

三十六物发毛爪齿屎尿不净不以为丑，

三十六物一时都捉不生惭愧，至死不舍，

如彼愚人担负于机。