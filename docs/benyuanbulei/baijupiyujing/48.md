---
hide:
  - toc
---

# **野干为折树枝所打喻**

##### 南朝萧齐天空三藏法师求那毗地 译

譬如野干在于树下，风吹枝折堕其脊上，

即便闭目不欲看树，舍弃而走到于露地，

乃至日暮亦不肯来。

遥见风吹大树枝柯动摇上下，便言唤我，寻来树下。

愚痴弟子亦复如是，已得出家得近师长，

以小呵责即便逃走，复于后时遇恶知识恼乱不已，

方还所去，如是去来是为愚惑。