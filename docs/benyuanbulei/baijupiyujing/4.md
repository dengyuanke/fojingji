---
hide:
  - toc
---

# **妇诈称死喻**

##### 南朝萧齐天空三藏法师求那毗地 译

昔有愚人，其妇端正，情甚爱重；

妇无直信，后于中间共他交往，

邪淫心盛欲逐傍夫舍离己婿，于是密语一老母言：

“我去之后，汝可赍一死妇女尸安著屋中，

语我夫言，云我已死。”

老母于后伺其夫主不在之时，以一死尸置其家中。及其夫还，

老母语言：“汝妇已死。”夫即往视，信是己妇，

哀哭懊恼，大蔶薪油烧取其骨，

以囊盛之昼夜怀挟。妇于后时心厌傍夫便还归家，

语其夫言：“我是汝妻。”夫答之言：“我妇久死，

汝是阿谁妄言我妇？”乃至二三犹故不信。

如彼外道闻他邪说心生惑著，

谓为真实永不可改，虽闻正教不信受持。