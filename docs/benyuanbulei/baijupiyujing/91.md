---
hide:
  - toc
---

# **贫儿欲与富等财物喻**

##### 南朝萧齐天空三藏法师求那毗地 译

昔有一贫人少有财物，

见大富者意欲共等，不能等故，虽有少财欲弃水中。

傍人语言：“此物虽鲜，可得延君性命数日，

何故舍弃掷著水中？”世间愚人亦复如是，

虽得出家少得利养，心有悕望常怀不足，

不能得与高德者等，获其利养。

见他宿旧有德之人，素有多闻多众供养，

意欲等之不能等故，心怀忧苦便欲罢道，

如彼愚人欲等富者自弃己财。