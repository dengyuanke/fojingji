---
hide:
  - toc
---

# **老母捉熊喻**

##### 南朝萧齐天空三藏法师求那毗地 译

昔有一老母在树下卧，熊欲来搏，

尔时老母绕树走避，熊寻后逐，

一手抱树欲捉老母，老母得急，即时合树捺熊两手，

熊不得动。更有异人来至其所，老母语言：

“汝共我捉，杀分其肉。”时彼人者信老母语，

即时共捉。既捉之已，老母即便舍熊而走，

其人后为熊所困。如是愚人为世所笑。

凡夫之人亦复如是，作诸异论既不善好，

文辞繁重多有诸病，竟不成讫便舍终亡，

后人捉之欲为解释，不达其意反为其困，

如彼愚人代他捉熊反自被害。