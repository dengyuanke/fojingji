---
hide:
  - toc
---

# **入海取沈水喻**

##### 南朝萧齐天空三藏法师求那毗地 译

昔有长者子，入海取沈水积有年载，

方得一车持来归家。诣市卖之，

以其贵故卒无买者，经历多日不能得售，

心生疲厌以为苦恼，见人卖炭时得速售，

便生念言：“不如烧之作炭，可得速售。”即烧为炭。

诣市卖之，不得半车炭之价直。

世间愚人亦复如是，无量方便勤行精进仰求佛果，

以其难得便生退心，不如发心求声闻果，

速断生死作阿罗汉。