---
hide:
  - toc
---

# **宝箧镜喻**

##### 南朝萧齐天空三藏法师求那毗地 译

昔有一人，贫穷困乏，多负人债无以可偿，

即便逃避至空旷处。值箧，满中珍宝，

有一明镜著珍宝上以盖覆之。贫人见已，

心大欢喜，即便发之，见镜中人便生惊怖，

叉手语言：“我谓空箧都无所有，

不知有君在此箧中，莫见瞋也。”凡夫之人亦复如是，

为无量烦恼之所穷困，

而为生死魔王债主之所缠着，欲避生死入佛法中，

修行善法作诸功德。如值宝箧，为身见镜之所惑乱，

妄见有我，即便封著，谓是真实，

于是堕落失诸功德，

禅定道品无漏诸善三乘道果一切都失。如彼愚人弃于宝箧，

着我见者亦复如是。