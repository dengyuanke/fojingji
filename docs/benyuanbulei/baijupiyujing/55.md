---
hide:
  - toc
---

# **愿为王剃须喻**

##### 南朝萧齐天空三藏法师求那毗地 译

昔者有王有一亲信，

于军阵中没命救王使得安全，王大欢喜与其所愿，即便问言：

“汝何所求？恣汝所欲。”臣便答言：“王剃须时，

愿听我剃。”王言：“此事若适汝意，听汝所愿。”

如此愚人世人所笑，半国之治、

大臣辅相悉皆可得，乃求贱业。愚人亦尔，诸佛于无量劫，

难行苦行自致成佛，若得遇佛及值遗法，

人身难得譬如盲龟值浮木孔，

此二难值今已遭遇，然其意劣，奉持少戒便以为足，

不求涅槃胜妙法也，无心进求，自行邪事，

便以为足。