---
hide:
  - toc
---

# **水火喻**

##### 南朝萧齐天空三藏法师求那毗地 译

昔有一人事須火用及以冷水，

即便宿火以澡灌盛水置於火上，

後欲取火而火都滅，欲取冷水而水復熱，

火及冷水二事俱失。世間之人亦復如是，

入佛法中出家求道，既得出家還復念其妻子眷屬、

世間之事五欲之樂。由是之故，失其功德之火、

持戒之水，念欲之人亦復如是。