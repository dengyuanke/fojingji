---
hide:
  - toc
---

# **地得金钱喻**

##### 南朝萧齐天空三藏法师求那毗地 译

昔有贫人在路而行，道中偶得一囊金钱，

心大喜跃即便数之，数未能周，金主忽至，

尽还夺钱，其人当时悔不疾去，

懊恼之情甚为极苦。遇佛法者亦复如是，

虽得值遇三宝福田，不勤方便修行善业，

忽尔命终堕三恶道，如彼愚人还为其主夺钱而去。

如偈所说：
```
“今日营此事，　　明日造彼事，

乐着不观苦，　　不觉死贼至。

匆匆营众务，　　凡人无不尔，

如彼数钱者，　　其事亦如是。”
```