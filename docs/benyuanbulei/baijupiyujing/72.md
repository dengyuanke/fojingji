---
hide:
  - toc
---

# **唵米决口喻**

##### 南朝萧齐天空三藏法师求那毗地 译

昔有一人至妇家舍，见其捣米，

便往其所偷米唵之。妇来见夫欲共其语，

满口中米都不应和，羞其妇故不肯弃之，

是以不语。妇怪不语，以手摸看谓其口肿，

语其父言：“我夫始来卒得口肿，都不能语。”

其父即便唤医治之。时医言曰：“此病最重，

以刀决之可得差耳。”即便以刀决破其口，

米从中出其事彰露。世间之人亦复如是，

作诸恶行犯于净戒，覆藏其过不肯发露，

堕于地狱畜生饿鬼。

如彼愚人以小羞故不肯吐米，以刀决口乃显其过。