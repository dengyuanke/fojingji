---
hide:
  - toc
---

# **出家凡夫贪利养喻**

##### 南朝萧齐天空三藏法师求那毗地 译

昔有国王设于教法，

诸有婆罗门等在我国内制抑洗净，不洗净者，

驱令策使种种苦役。有婆罗门空捉澡灌，诈言洗净，

人为其著水即便泻弃。便作是言：

“我不洗净王自洗之。”为王意故用避王役，

妄言洗净实不洗之。出家凡夫亦复如是，

剃头染衣内实毁禁，诈现持戒望求利养，

复避王役，外似沙门，内实虚欺，

如捉空瓶但有外相。