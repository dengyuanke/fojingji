---
hide:
  - toc
---

# **说人喜瞋喻**

##### 南朝萧齐天空三藏法师求那毗地 译

过去有人，共多人众坐于屋中，

叹一外人德行极好，唯有二过：一者喜瞋，

二者作事仓卒。尔时此人过在门外，

闻作是语便生瞋恚，即入其屋擒彼道己愚恶之人，

以手打扑。傍人问言：“何故打也？”其人答言：

“我曾何时喜瞋、仓卒？而此人者道：

‘我顺喜瞋恚，作事仓卒。’是故打之。”傍人语言：

“汝今喜瞋仓卒之相即时现验，云何讳之？”

人说过恶而起怨责，深为众人怪其愚惑。

譬如世间饮酒之夫，耽荒沈酒作诸放逸，

见人呵责返生尤疾，苦引证作用自明白，

若此愚人讳闻己过，见他道说返欲打扑之。