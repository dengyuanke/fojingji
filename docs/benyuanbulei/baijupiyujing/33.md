---
hide:
  - toc
---

# **斫树取果喻**

##### 南朝萧齐天空三藏法师求那毗地 译

昔有国王，有一好树高广极大，

当生胜果香而甜美。时有一人来至王所，王语之言：

“此之树上将生美果，汝能食不？”即答王言：

“此树高广，虽欲食之何由能得？”

即便断树望得其果，既无所获徒自劳苦，

后还欲竖，树已枯死都无生理。

世间之人亦复如是，如来法王有持戒树能生胜果，

心生愿乐欲得果食，应当持戒修诸功德，

不解方便，返毁其禁，如彼伐树，

复欲还活都不可得，破戒之人亦复如是。