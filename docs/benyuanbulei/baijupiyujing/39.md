---
hide:
  - toc
---

# **见他人涂舍喻**

##### 南朝萧齐天空三藏法师求那毗地 译

昔有一人往至他舍，见他屋舍墙壁涂治，

其地平正清净甚好，便问之言：

“用何和涂得如是好？”主人答言：“用稻谷䴰水浸令熟，

和泥涂壁故得如是。”

愚人即便而作念言：“若纯以稻䴰不如合稻而用作之，

壁可白净泥始平好。”

便用稻谷和泥用涂其壁望得平正，返更高下，壁都劈裂。

虚弃稻谷都无利益，不如惠施可得功德。

凡夫之人亦复如是，闻圣人说法修行诸善，

舍此身已可得生天及以解脱，

便自杀身望得生天及以解脱，徒自虚丧空无所获，

如彼愚人。

