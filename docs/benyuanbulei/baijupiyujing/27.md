---
hide:
  - toc
---

# **治鞭疮喻**

##### 南朝萧齐天空三藏法师求那毗地 译

昔有一人为王所鞭，既被鞭已，

以马屎拊之欲令速差。有愚人见之心生欢喜，

便作是言：“我决得是治疮方法。”

即便归家语其儿言：“汝鞭我背，

我得好法今欲试之。”儿为鞭背，以马屎拊之以为善巧。

世人亦尔，闻有人言修不净观，

即得除去五阴身疮，便作是言：“我欲观于女色及以五欲。”

未见不净，返为女色之所惑乱，

流转生死堕于地狱，世间愚人亦复如是。