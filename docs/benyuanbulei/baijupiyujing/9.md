---
hide:
  - toc
---

# **叹父德行喻**

##### 南朝萧齐天空三藏法师求那毗地 译

昔时有人于众人中，叹己父德而作是言：

“我父慈仁不害不盗，直作实语兼行布施。”

时有愚人闻其此语便作是念言：

“我父德行复过汝父。”诸人问言：

“有何德行请道其事？”愚人答曰：

“我父小来断绝淫欲初无染污。”众人语言：“若断淫欲，云何生汝？”

深为时人之所怪笑。犹如世间无智之流，

欲赞人德不识其实，反致毁呰，如彼愚者，

意好叹父言成过失，此亦如是。

