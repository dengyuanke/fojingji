---
hide:
  - toc
---

# **妇女患眼痛喻**

##### 南朝萧齐天空三藏法师求那毗地 译

昔有一女人，极患眼痛，有知识女人问言：

“汝眼痛耶？”答言：“眼痛。”彼女复言：“有眼必痛，

我虽未痛并欲挑眼恐其后痛。”傍人语言：

“眼若在者或痛不痛，眼若无者终身长痛。”

凡愚之人亦复如是，闻富贵者衰患之本，

畏不布施恐后得报，财物殷溢重受苦恼。

有人语言：“汝若施者或苦或乐，若不施者贫穷大苦。”

如彼女人，不忍近痛便欲去眼，乃为长痛。