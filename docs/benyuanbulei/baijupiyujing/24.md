---
hide:
  - toc
---

# **种熬胡麻子喻**

##### 南朝萧齐天空三藏法师求那毗地 译

昔有愚人，生食胡麻子以为不美，

熬而食之为美，便生念言：“不如熬而种之，

后得美者。”便熬而种，永无生理。世人亦尔，

以菩萨旷劫修行，因难行苦行以为不乐，

便作念言：“不如作阿罗汉，速断生死，其功甚易。”

后欲求佛果终不可得，

如彼燋种无复生理，世间愚人亦复如是。